# Allontanamento Ambassador

Questo documento è stato redatto per fornire una guida al team Ambassador per l'allontanamento di un membro del team.

## Motivi di allontanamento

In tutti i casi sotto elencati, per far partire il sondaggio è sufficiente che un membro del team Ambassador ne faccia richiesta al Communications Group indicando l'evidenza e la regola violata.

Quando viene usato il termine _sondaggio standard infra-gruppo_ si intende un sondaggio con quorum al 50% e maggioranza semplice della durata di 48 ore tra i membri del gruppo di riferimento.

Il mancato raggiungimento del quorum in un sondaggio standard infra-gruppo corrisponderà all'apertura del medesimo sondaggio, con le medesime condizioni, rivolto a tutti i membri del team Ambassador.

Un membro del team Ambassador può essere allontanato per i seguenti motivi:

- Mancato rispetto del [Codice di Comportamento](https://github.com/Il-Libro-Open-Source/book/blob/main/CODE_OF_CONDUCT.md). In tal caso, verrà richiesto un _sondaggio standard infra-gruppo_ nel Governance Group.
- Violazione delle linee guida imposte dal Communications Group all'interno del gruppo Telegram. In tal caso, verrà richiesto un _sondaggio standard infra-gruppo_.
- Violazione delle linee guida imposte dal Relations Group all'interno del perimetro di azione di quest'ultimo (Conferenze, post pubblici, ecc.). In tal caso, verrà richiesto un _sondaggio standard infra-gruppo_.

## Indice di gradimento

Ogni trimestre verrà effettuato un sondaggio contenente l'intera lista dei membri del team Ambassador.  
Il sondaggio sarà a risposta multipla e avrà una durata di 15 giorni. I risultati del sondaggio verranno visualizzati - e condivisi in maniera anonimizzata - dal Governance Group in un apposito meeting nel primo momento utile passati i giorni di votazione.
Qualora un membro del team Ambassador non raggiunga il 50% di gradimento, verrà fatta una valutazione da parte del Governance Group che, a maggioranza semplice, deciderà se allontanare o meno la persona dal team Ambassador.
La mancanza di votazione in questo sondaggio senza giustificati motivi verrà considerata come mancanza di partecipazione e la figura subirà la medesima valutazione di cui sopra da parte del Governance Group.

La motivazione di questa regola è quella di garantire un team sempre attivo e partecipe, che riduca al minimo gli attriti e che possa valutare l'impatto di ogni suo membro ed esprimere il proprio giudizio a prescindere dalle linee guida che possono essere facilmente aggirate.

## Procedura di re-inserimento

Devono trascorrere almeno tre mesi di calendario tra la data di allontanamento e la data in cui viene presentata la richiesta di re-inserimento.
