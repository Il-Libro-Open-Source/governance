# Allontanamento Ambassador

Questo documento è stato redatto per fornire una guida al team Ambassador per l'allontanamento di un membro del team.

## Motivi di allontanamento

In tutti i casi sotto elencati, per far partire il sondaggio è sufficiente che un membro del team Ambassador ne faccia richiesta al Communications Group indicando l'evidenza e la regola violata.

Quando viene usato il termine _sondaggio standard infra-gruppo_ si intende un sondaggio con quorum al 50% e maggioranza semplice della durata di 48 ore tra i membri del gruppo di riferimento.

Il mancato raggiungimento del quorum in un sondaggio standard infra-gruppo corrisponderà all'apertura del medesimo sondaggio, con le medesime condizioni, rivolto a tutti i membri del team Ambassador.

Un membro del team Ambassador può essere allontanato per i seguenti motivi:

- Mancato rispetto del [Codice di Comportamento](https://github.com/Il-Libro-Open-Source/book/blob/main/CODE_OF_CONDUCT.md). In tal caso, verrà richiesto un _sondaggio standard infra-gruppo_ nel Governance Group.
- Violazione delle linee guida imposte dal Communications Group all'interno del gruppo Telegram. In tal caso, verrà richiesto un _sondaggio standard infra-gruppo_.
- Violazione delle linee guida imposte dal Relations Group all'interno del perimetro di azione di quest'ultimo (Conferenze, post pubblici, ecc.). In tal caso, verrà richiesto un _sondaggio standard infra-gruppo_.
- Non partecipazione ad almeno il 50% dei sondaggi proposti in un periodo di 30 giorni senza giustificati motivi. In tal caso, sarà il gruppo stesso a decidere se allontanare o meno la figura con un sondaggio tra i propri membri con quorum al 50% e maggioranza semplice della durata di 48 ore.
- Mancata assegnazione di un capitolo entro 30 giorni dalla data di nomina. In tal caso, verrà fatta una comunicazione da parte del _Governance Group_ alla figura interessata, che avrà 24 ore di tempo per assegnarsi un capitolo.
- Mancata stesura di contenuti propri o review di contenuti altrui nei capitoli assegnati entro 60 giorni dall'ultima stesura e/o review. In tal caso, verrà fatta una comunicazione da parte del _Governance Group_ alla figura interessata, che avrà 24 ore di tempo per dare una motivazione plausibile. A risposta ricevuta, verrà richiesto un _sondaggio standard infra-gruppo_ per la sua rimozione. Questa regola non si applica ai membri del team Ambassador assegnati a capitoli che non hanno ricevuto alcuna proposta di modifica.

## Indice di gradimento

Ogni trimestre verrà effettuato un sondaggio contenente l'intera lista dei membri del team Ambassador.  
Il sondaggio sarà anonimo, a risposta multipla e avrà una durata di 15 giorni.  
Qualora un membro del team Ambassador non raggiunga il 50% di gradimento, verrà allontanato dal team.
La mancanza di votazione in questo sondaggio senza giustificati motivi verrà considerata come mancanza di partecipazione e verrà aperto un _sondaggio standard infra-gruppo_ nel Governance Group.

La motivazione di questa regola è quella di garantire un team sempre attivo e partecipe, che riduca al minimo gli attriti e che possa valutare l'impatto di ogni suo membro ed esprimere il proprio giudizio a prescindere dalle linee guida che possono essere facilmente aggirate.

## Procedura di re-inserimento

L'allontanamento non consentirà una nuova candidatura classica e potrà essere revocato solo in seguito ad un nuovo sondaggio con quorum al 50% e maggioranza pari al 75% dei votanti nel team Ambassador.
