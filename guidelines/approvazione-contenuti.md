# Approvazione contenuti

Questo documento delinea le attuali regole per l'approvazione dei contenuti del libro.

Per i branch dei capitoli, è necessaria l'approvazione di oltre il 50% degli Ambassador assegnati. Se non si raggiunge il quorum entro 15 giorni dall'essere segnata come "ready" e non più "draft", un qualsiasi Ambassador potrà sostituire i non votanti assegnatari. Se entro 15 giorni dall'essere pronta o dall'ultimo intervento di un Ambassador la proposta non verrà approvata, verrà considerata non valida e chiusa.

Per la pubblicazione su main, si richiede l'approvazione di almeno 5 Ambassador e di un membro del Drafting Group. In caso di inattività superiore ai 15 giorni, la proposta verrà chiusa.

Inoltre, si precisa che il conteggio dei tempi di approvazione inizia quando la Pull Request (PR) è contrassegnata come "ready".

È stato inoltre deciso che ogni votazione negativa o commento deve essere accompagnata da una giustificazione.

I tempi indicati sopra si intendono come tempi di riferimento, ma eccezioni possono essere fatte in caso di necessità o preventiva comunicazione.