# Sondaggi

Il seguente documento è stato redatto per fornire una guida al team Ambassador per la creazione di sondaggi e le regole che vi stanno attorno.

## Creazione di un sondaggio

Per richiedere la creazione di un sondaggio è sufficiente fornire al Communication Group le seguenti informazioni:

- Motivo del sondaggio
- Titolo del sondaggio
- Lista di opzioni
- Risposta multipla consentita (Sì/No)
- Sondaggio anonimo (Sì/No)

Attualmente non vengono stabilite delle linee guida sulla valenza dei sondaggi, ma si consiglia di utilizzare questo strumento solo per questioni di rilevanza generale.

Il Communication Group si impegna a rispondere entro 48 ore dalla richiesta di creazione di un sondaggio.

## Tempi di risposta

I tempi di risposta per i sondaggi sono fissati a 3 giorni (72 ore) dalla data di creazione del sondaggio.

Questo tempo è da ritenersi sufficiente qualora venga raggiunto il quorum minimo. In caso contrario, il sondaggio verrà prorogato di ulteriori 4 giorni.

## Quorum

Il quorum minimo per la validità di un sondaggio è fissato al 20% (Arrotondato per difetto) del totale dei membri del team Ambassador.  
Es. 20% di 10 membri = 2 membri, 20% di 41 membri = 8 membri.

Qualora siano presenti motivate assenze, la persona assente verrà considerata "membro votante" a votazione nulla, concorrendo al quorum totale. Questo per evitare che un sondaggio venga invalidato per l'eventuale eccessiva concomitanza di assenze.

## Validità del sondaggio

Un sondaggio è da considerarsi valido se:

- Il quorum minimo è stato raggiunto
- Il sondaggio ha ricevuto un numero di voti pari o superiore al 50% del quorum minimo qualora si trattasse di una situazione _Sì/No_.
- Qualora il sondaggio contenga più di due opzioni disponibili, l'opzione con più voti che superi il 33% dei votanti verrà considerata valida.
- Qualora il punto sopra non venga raggiunto, un secondo sondaggio verrà creato con le due opzioni più votate, che durerà 24 ore.
- Viene posto un limite di 4 opzioni per ridurre al minimo la possibilità di voti dispersivi. In caso di necessità, il Governance Group avvalerà la possibilità di aumentare il numero di opzioni.
