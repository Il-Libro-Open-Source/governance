# Sondaggi

Il seguente documento è stato redatto per fornire una guida al team Ambassador per la creazione di sondaggi e le regole che vi stanno attorno.

## Creazione di un sondaggio

Per richiedere la creazione di un sondaggio è sufficiente fornire al Communication Group le seguenti informazioni:

- Motivo del sondaggio
- Titolo del sondaggio
- Lista di opzioni
- Risposta multipla consentita (Sì/No)
- Sondaggio anonimo (Sì/No)

Attualmente non vengono stabilite delle linee guida sulla valenza dei sondaggi, ma si consiglia di utilizzare questo strumento solo per questioni di rilevanza generale.

Il Communication Group si impegna a rispondere entro 48 ore dalla richiesta di creazione di un sondaggio, fermo restando che per motivi vari è possibile che il sondaggio impieghi più tempo ad essere creato.

È possibile richiedere la creazione di un sondaggio urgente per questioni delicate e time sensitive al Governance Group, la cui approvazione può avvenire con il consenso di un qualsiasi membro dello stesso gruppo. Qualsiasi forma tangibile di approvazione autorizza il _Communications Group_ a creare il sondaggio, che avrà una durata di 24 ore. In tali circostanze, il sondaggio sarà contrassegnato da un pin su Telegram con invio della notifica a tutti i membri.

## Durata del sondaggio

La durata per i sondaggi è fissata a 5 giorni (120 ore) dalla data di creazione del sondaggio.
In caso di sondaggio urgente, la durata è fissata a 24 ore.

## Quorum

Il quorum minimo per la validità di un sondaggio è fissato al 33% (Arrotondato per difetto) del totale dei membri del team Ambassador presenti nel gruppo Telegram.

Qualora siano presenti motivate assenze, la persona assente verrà considerata "membro votante" a votazione nulla, concorrendo al quorum totale. Questo per evitare che un sondaggio venga invalidato per l'eventuale eccessiva concomitanza di assenze.

## Opzioni disponibili

Per permettere una espressione quanto più ampia possibile della propria opinione, ad ogni sondaggio verranno aggiunte due voci aggiuntive:

- Non sono d'accordo con nessuna delle opzioni
- Mi astengo dal votare

Resta sottinteso che la seconda opzione equivale a votare l'opzione con il maggior numero di voti in quanto è intesa come "Mi astengo e mi adeguo alla maggioranza".

## Validità del sondaggio

Un sondaggio è da considerarsi valido se:

- Il quorum minimo è stato raggiunto.
- L'opzione con più voti supera il 50% dei votanti.
- Qualora il punto sopra non venga raggiunto o vi sia una situazione di parità, un secondo sondaggio verrà creato con le due opzioni più votate, che durerà 24 ore e che non necessiterà di un quorum minimo.
- Viene posto un limite di 4 opzioni (Che diventano 6 con le due opzioni ad ampio spettro citate sopra) per ridurre al minimo la possibilità di voti dispersivi. In caso di necessità, il _Governance Group_ avvalerà la possibilità di aumentare il numero di opzioni.
