# Incontro 2023-11-03

## Partecipanti

1. @Cadienvan
2. @akelity
2. @eppak
3. @Developpoo
4. @allevo

## Punti del giorno

Discussione generale sulle idee elaborate dall'ultimo Governance Group Meeting.  
Rimangono aperti alcuni punti che verranno discussi il giorno 2023-11-04 ore 15:00.

## Canali Social
https://github.com/Il-Libro-Open-Source/governance/issues/17
Si conclude la discussione sull'adozione di ulteriori canali social, confermando per ora l'utilizzo di LinkedIn e Github per le comunicazioni esterne, e Telegram per gli Ambassador. Si è deciso di valutare l'apertura di nuovi canali tra sei mesi, con la responsabilità della decisione affidata al Relations Group.

## Traduzione del libro
[???](https://github.com/Il-Libro-Open-Source/governance/issues/16)
Si decide che è senza dubbio utile la traduzione, ma in un prossimo futuro. Avviamo le attività appena ci sarà una versione più completa del libro.

## Sondaggi
Si è deciso di modificare il processo di sondaggio includendo due nuove opzioni per i votanti: “Non sono d’accordo con nessuna delle opzioni” e “Mi astengo dal votare”. Si è inoltre stabilito che la durata standard per i sondaggi sarà di 5 giorni (anziché 3 estendibili a 7 come proposto inizialmente). Sarà possibile richiedere l'apertura di sondaggi urgenti per questioni delicate e time sensitive al Governance Group, la cui approvazione può avvenire con il consenso di almeno un membro. In tali circostanze, il sondaggio sarà contrassegnato da un pin con invio della notifica a tutti i membri.
In ogni sondaggio dovrà sempre essere indicata la data di fine.
Si può chiudere la [PR 41](https://github.com/Il-Libro-Open-Source/governance/pull/41) che è stata parzialmente inglobata nella proposta principale.

## Ingressi e uscite working group
https://github.com/Il-Libro-Open-Source/governance/issues/30
Si è confermata la proposta “in beta” per la gestione del movimento delle persone nei Working Groups. La proposta include linee guida per un numero massimo di partecipanti per ogni gruppo, l'obbligo per i gruppi di comunicare la disponibilità di posizioni aperte, e la libertà per chiunque di candidarsi a gruppi con disponibilità. Le decisioni di numero partecipanti, accettazione o rimozione di membri sono demandate al gruppo interessato, che deve decidere all'unanimità. Si prevede di valutare in futuro se passare a un sistema di votazione a maggioranza.

## Approvazione Contenuti
https://github.com/Il-Libro-Open-Source/governance/issues/27
Si è deciso di aggiornare il processo di approvazione dei contenuti per i branch e il main. Per i branch, è necessaria l'approvazione di oltre il 50% degli Ambassador assegnati. Se non si raggiunge il quorum entro 15 giorni dall'essere segnata come "ready" e non più "draft", un qualsiasi Ambassador potrà sostituire i non votanti assegnatari. Se entro 15 giorni dall'essere pronta o dall'ultimo intervento di un Ambassador la proposta non verrà approvata, verrà considerata non valida e chiusa.

Per la pubblicazione su _main_, si richiede l'approvazione di almeno 5 Ambassador e di un membro del Drafting Group. In caso di inattività di 15 giorni, la proposta verrà chiusa.

Inoltre, si precisa che il conteggio dei tempi di approvazione inizia quando la Pull Request (PR) è contrassegnata come "ready".

È stato inoltre deciso che ogni votazione negativa o commento deve essere accompagnata da una giustificazione. 


## Rimozione Contenuti
https://github.com/Il-Libro-Open-Source/governance/pull/33 - Parzialmente
Per quanto concerne la segnalazione e rimozione di contenuti che violino il copyright, si delinea la responsabilità dei Working Group di aprire e gestire un canale di segnalazione, definendo Service Level Agreements (SLA) per la rimozione di contenuti, tenendo conto della natura open source del progetto e quindi prevedendo SLA flessibili. Si è deciso di proporre al Drafting Group di assumersi questa responsabilità e di valutare se tale gestione debba rimanere interna al gruppo o se invece creare un nuovo gruppo dedicato a tale funzione. In aggiunta, si è aperta la possibilità di delegare l'attività di fact-checking ad altri Ambassador o a figure esterne di riferimento.


## WG Roadmap Group
https://github.com/Il-Libro-Open-Source/governance/pull/36
Il governance group nha apprezzato l'idea di un ente che mantenga ordine e chiarezza nello sviluppo del progetto tramite una roadmap. Tuttavia, si è concordato che sarebbe più efficace avere un ruolo aggiuntivo all'interno del governance group per questa funzione. Quindi, invece di creare un Roadmap Group separato, i compiti di definire, pubblicare e aggiornare una ROADMAP.md verranno assunti da un membro aggiuntivo nel governance group, e i contenuti della roadmap, una volta approvati, verranno integrati.

## WG Release Group
https://github.com/Il-Libro-Open-Source/governance/issues/30
Il governance group ha considerato la proposta relativa al Working Group "Release Group", rilevando che molte delle sue funzioni potrebbero essere inglobate nelle attività del Drafting Group. Quest'ultimo, con l'ausilio degli automatismi sviluppati dal Tech Group, sarà incaricato del rilascio del processo. È stata inoltre avanzata l'idea di implementare uno script per aggiornare automaticamente il changelog. Michel Murabito presenterà il suo script per la creazione di un changelog automatico per valutare la possibilità di adattarlo alle esigenze del progetto.

## EXTRA
Il governance group ha registrato la proposta di Alessio D’Anna di sviluppare un organigramma per Ambassador e Working Group (WG).



