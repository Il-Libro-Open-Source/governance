# NETIQUETTE

Una Netiquette (fusione delle parole “Net” (Rete) ed “Ètiquette” (in Francese, buona educazione) è un documento che contiene una serie di regole, che disciplinano il comportamento di un utente all’interno di una community.

#### Di seguito una lista di netiquette per la buona convivenza tra ambassador nel canale Telegram.

### Rispetto reciproco

Ogni membro della community deve trattare gli altri con rispetto. Evita commenti offensivi e bellicosi. Evita di condividere materiale volgare, diffamatorio, razzista, sessista o lesivo per altri individui all’interno e fuori della community.

### Evita i contenuti sensibili

Se non direttamente correlati al progetto, cerca di evitare di condividere o discutere di argomenti potenzialmente sensibili o polemici.

### Dati personali

Rispetta la privacy di tutti! Non pubblicare informazioni personali tue e di altri membri senza il consenso diretto dell’interessato.

### Chiarezza

Quando scrivi un messaggio, cerca di scriverlo nel giusto topic così che possa essere di aiuto per tutti. Se non sei sicuro puoi sempre utilizzare il topic `general`

### Svago

_L'umorismo è un'operazione dell'intelletto, un'attività critica, più o meno sensata, rivolta a suscitare il sorriso e il rilascio di endorfine con effetti positivi per tutta la community._

Abbiamo dedicato un topic apposito `Le freddure gentili` per favore utilizza solamente questo topic per condividere le tue perle.

### Spam

Sarebbe cosa buona evitare lo spam, evitando di condividere contenuti promozionali, link non correlati o altro.
E disponibile il topic `Off-Topic` per poter condividere tutto ciò che è esterno dalla quotidiana gestione del progetto.
**Usatelo con parsimonia!**

### Partecipazione attiva

Cerca di partecipare alle discussioni e ai sondaggi che vengono proposti. Tutti i sondaggi saranno sempre condivisi nel topic `Sondaggi` se saranno sempre approvati secondo le regole di governance.

### Responsabilità individuale

Ogni membro è responsabile delle proprie azioni e parole. Se commetti un errore, ammettilo e cerca di correggerlo.
