# Working Groups

## Cos'è un Working Group?

Un Working Group è un gruppo di lavoro che si occupa di un determinato aspetto del progetto.  
Ogni Working Group ha un proprio scopo e una propria organizzazione interna.  
Gli Working Group sono a partecipazione esclusiva degli Ambassador.

## Come nasce un Working Group?

Un Working Group nasce da un'esigenza specifica del progetto.  
Può essere proposto dal Governance Group o da un Ambassador che lo propone al Governance Group, che deve ritenerlo opportuno.

## Come si entra in un Working Group?

Requisito fondamentale per entrare in un Working Group è essere Ambassador.  
Ogni Working Group è autonomo nell'apertura di nuovi posti disponibili - suggeriamo di mantenersi sempre in numero dispari così da poter votare a maggioranza se necessario -, ma dovrà necessariamente comunicarlo su questo repository o su Telegram, per dare libertà a tutti gli Ambassador di candidarsi.

Anche per quanto concerne i tempi di risposta e di valutazione delle candidature, ogni Working Group è autonomo.

Unica regola viene fatta per i criteri di inserimento: L'inserimento di un nuovo membro in un Working Group deve essere definito all'unanimità. Ci riserviamo di rivedere questa regola in futuro qualora si rendesse necessario.

Un'eventuale rimozione di un membro di un Working Group deve essere decisa internamente al gruppo stesso e condivisa in modo unanime dal gruppo, ad esclusione del membro in questione.

## Come si esce da un Working Group?

Per uscire da un Working Group è sufficiente comunicarlo al gruppo stesso e al Governance Group, preferibilmente motivando la propria decisione per permettere al gruppo di migliorarsi, oltre che dando un tempo di preavviso ragionevole per poter trovare un sostituto o fare un passaggio di consegne coerente.

# Working Group attivi

## Drafting Group

_Presieduto da Serena Sensini, Andrea Guzzo, Angelo Cassano._

Questo gruppo si occuperà di dettare e far rispettare le linee guida di stesura dei testi, sia dal punto di vista della grammatica che della forma.

Di conseguenza, il gruppo si occuperà anche delle revisioni dei testi e provvederà a fare gli _ultimi check_ prima di ogni aggiunta al branch _main_.

Tendenzialmente ci si aspetta che in questo gruppo entrino persone con esperienza pregressa nella formazione o nella stesura di libri.

## Tech Group

_Presieduto da Michel Murabito, Corrado Petrelli, Guido Porcaro._

Questo gruppo si occuperà dell'aspetto più tecnico e operativo attorno al progetto.

Script di automatizzazione, verifica e bonifica dei branch, gestione delle Github Action, in generale qualsiasi cosa sia _sul codice_ e che riguardi l'aspetto più tech del progetto.

L'automatismo può estendersi ad ogni aspetto, anche ad un banale script da lanciare sulla propria macchina con il quale aprire le nomine degli ambassador, ad esempio.

Questo gruppo avrà l'autorità di rifiutare PR che non rispettino le linee guida stabilite, o comunque di richiederne i dovuti adattamenti.

## Communication Group

_Presieduto da Simone Gentili, Guido Porcaro, Marco Perugini._

Questo gruppo si occuperà della comunicazione interna tra gli ambassador.

Chi farà parte del gruppo sarà responsabile del gruppo Telegram, aprirà nuovi topic, stenderà le comunicazioni interne, proporrà sondaggi, ecc.

Tutto ciò che riguarda la nostra comunicazione passerà da questo gruppo.

Il gruppo si occuperà di stabilire e manutenere delle linee guida di rispetto della comunicazione interna e si assicurerà che vengano rispettate.

Tendenzialmente ci si aspetta che in questo gruppo entrino persone attive nel gruppo e che abbiano voglia di tenere d'occhio la situazione.

## Discussion Group

_Presieduto da Andrea Guzzo, Simone Gizzi, Alessandro Cappellozza._

Questo gruppo si occuperà della comunicazione che avviene all'interno del repository, tramite issues, discussions e commenti su tutti i repo. Chi farà parte del gruppo si occuperà di stabilire, manutenere e far rispettare le linee guida di comportamento all'interno dei repository dell'organizzazione.

Tendenzialmente ci si aspetta che in questo gruppo entrino persone attive su Github e che abbiano esperienza di comunicazione con la community degli sviluppatori.

## Relations Group

_Presieduto da Michael Di Prisco, Guido Penta, Andrea Guzzo._

Questo gruppo si occuperà delle relazioni con l'esterno, quindi tutto ciò che riguarda l'aspetto social del libro, dai post su LinkedIn alla valutazione delle opportunità di collaborazione con le community, partecipazione alle conferenze e così via.

Il gruppo si occuperà di stilare e manutenere le linee guida di esposizione. Il progetto ruota attorno a dei valori cardine e delle idee che è giusto vengano condivise di modo da veicolarle quando si "parla a nome del progetto".

Ci si aspetta, anche se ovviamente non sarà sempre possibile, che queste persone possano intervenire sui social qualora ci fossero discussioni inerenti al progetto.

Tendenzialmente ci si aspetta che in questo gruppo entrino persone esposte sui social e che abbiano a disposizione un pubblico o una community con cui poter dialogare.

## Funding Group

_Presieduto da Michael Di Prisco, Davide Imola._

Questo gruppo si occuperà di valutare eventuali possibilità di raccolta fondi e di gestione degli stessi.

Attualmente il gruppo nasce per _valutare_ - quindi anche in maniera negativa - la possibilità di ricercare e/o raccogliere fondi.

Il gruppo non si occupa di alcun tipo di attività di vendita in nessuna forma.

Se qualcuno, privato o azienda che sia, volesse contribuire all'eventuale stampa fisica, piuttosto che all'organizzazione di meetup, o se magari decidessimo noi stessi di prendere questi soldi e donarli a qualche associazione o gruppo, è giusto che sia presente un gruppo di persone che prenda decisioni a riguardo.

Tendenzialmente ci si aspetta che in questo gruppo entrino persone che hanno avuto esperienza di community o abbiano competenze riguardo al mondo delle donazioni e del crowd-funding.

## Governance Group

_Presieduto da Michael Di Prisco, Michel Murabito, Davide Imola, Enrico Maria Cestari._

Questo gruppo si occuperà di tutto ciò che concerne la gestione del progetto, ovvero le linee guida di nomina e allontanamento degli ambassador, la gestione degli altri Working Group (Inserimento o spostamento di membri), l'organizzazione dei meeting, ecc.

Tutto ciò che riguarda la _gestione_, comunque la si intenda, passerà da qui. Se c'è una decisione da prendere che non è nel perimetro di qualche altro gruppo, verrà presa qui.

Da notare che il Governance Group non avrà voce in capitolo sulle scelte di alcun altro gruppo purché queste siano nel loro perimetro e rispettino le nostre linee guida.  
Per capirci, i membri del governance group non potranno rifiutarsi di condividere e accettare la decisione del drafting group nel cambiare le linee guida sulla stesura dei contenuti.

### Roadmap

Il Governance Group si occuperà inoltre di stilare e mantenere aggiornata la roadmap del progetto, che sarà pubblicata su questo repository.

La roadmap sarà pubblica e accessibile a tutti, e sarà aggiornata in base alle decisioni prese durante la vita del progetto.

Attualmente la roadmap è in fase di stesura e verrà pubblicata non appena sarà pronta e verrà nominata una figura atta a gestirla.
